今年欢笑复明年,秋月春风等闲度。弟走从军阿姨死,暮去
朝来颜色故。门前冷落车马稀,老大嫁作商人妇。商人重利
轻别离,前月浮梁买茶去。去来江口守空船,绕船月明江水寒。
夜深忽梦少年事,梦啼妆泪红阑干。我闻琵琶已叹息,又闻此语
重唧唧。同是天涯沦落人,相逢何必曾相识。我从去年辞帝京,谪
居卧病浔阳城。浔阳地僻无音乐,终岁不闻丝竹声。住近湓江
地低湿,黄芦苦竹绕宅生。其间旦暮闻何物,杜鹃啼血猿
哀鸣。春江花朝秋月夜,往往取酒还独倾。岂无山歌与村笛,
呕哑嘲哳难为听。今夜闻君琵琶语,如听仙乐耳暂明。
莫辞更坐弹一曲,为君翻作琵琶行。感我此言良久立,却坐
促弦弦转急。凄凄不似向前声,满座重闻皆掩泣。座中泣
下谁最多?江州司马青衫湿。
